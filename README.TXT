Aplicația web dezvoltată reprezintă o soluție completă pentru gestionarea și monitorizarea unui sistem de stații  de încărcare electrică și locațiile acestora. Prin intermediul aplicației, utilizatorii pot efectua operațiuni CRUD pentru entitățile principale: locații, stații, tipuri de stații, utilizatori și mentenanță. De asemenea, aplicația oferă funcționalități suplimentare, precum harta interactivă pentru vizualizarea locațiilor și stațiilor, un buton de alerte pentru notificarea administratorilor cu privire la mentenanța nerezolvată și trei grafice pentru analiza datelor. Contribuția personală constă în dezvoltarea și implementarea completă a aplicației, inclusiv designul interfeței, integrarea funcționalităților și asigurarea securității prin autentificare și autorizare. Lucrarea a implicat, de asemenea, cercetarea și analiza literaturii de specialitate în domeniul gestionării sistemelor de stații și locații, precum și aplicarea metodelor și tehnicilor adecvate pentru realizarea aplicației. Rezultatul final este o soluție eficientă și intuitivă pentru gestionarea și monitorizarea sistemului de stații și locații, cu potențial de extindere în diverse industrii.   
